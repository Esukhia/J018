[Ng014-0252]
rgya gar skad du/_a r+ya tsin t+ya bud d+ha bi sha ya nir de sha na 
ma ma ha ya na su tra/_/bod skad du/_'phags pa sangs rgyas ky-i yul bsam gyis myi khyab pa bstan pa zhes bya ba theg pa chen po'i mdo/_/sangs rgyas dang byang chub sems dpa' thams cad la phyag 'tshal lo/_/'d-i skad 
bdag gis thos pa dus cig na/_
[Ng014-0260]
de nas bdud sdig can 'khor de nyid du 'dus par gyurd nas 'dug ste/_/des bdag nyid dge slong gi gzugs su byin kyis rlabs nas/_/bcom ldan 'das la 'di skad ces gsold 
to/_/bcom ldan 'das/_'jam dpal gzho nur gyurd pa'i rdzu 'phrul rnam par 'phrul ba'i cho 'phrul de bdag gis blta bar bgyi'o/_/bcom ldan 'das cig tsam du gsungs pas ci smand kyis bdag la mngon gsum du 
gyurd cig_/de nas bcom ldan 'das kyis bdud sdig can du mkhyen bzhin du/_/sems can tshad myed pa de dag gi dge ba'i rtsa ba'i rnam par 'phel bar bya ba'i phyir/_/'jam dpal gzho nur gyurd pa la 'di skad ces bka' stsald to/_/
'jam dpal ngas khyod la bskul kyis/_/khyod kyis 'khor 'di dag la rang gi rdzu 'phrul gi stobs dang /_cho 'phrul stond cig dang /_sems can tshad myed pa rnams kyi dge ba'i rtsa ba rnam par 'phel bar 'gyur ro/_/de nas 'jam dpal gzho nur 
gyurd pa/_bcom ldan 'das kyis skuld par shes nas/_chos thams cad sems kyis dbang sgyur ba/_/rnam par 'phrul ba zhes pa'i ting nge 'dzind la snyoms par bzhugs so/_/'jam dpal gzho nur gyurd pas/_/chos thams cad sems 
kyis dbang sgyur ba rnam par 'phrul ba'-i ting nge 'dzind la snyoms par zhugs ma thag tu/_/de nas de'i mod la thams cad dang ldan pa'-i 'khor des 'jam dpal gzho nur gyurd pa'-i rdzu 'phrul rnam par 'phrul 
ba'i cho 'phrul bcom ldan 'das kyis gsungs pa de bzhin du ma chad pa dang /_ma lhag pa dang /_myi mang bar mthong ngo /_/de nas thams cad dang ldan pa'i 'khor kyis cho 'phrul de mthong nas ngo mtshar du gyurd te/_/sangs rgyas 'byung 
ba legs so legs so/_/sangs rgyas byung ba ni sems can rnams la don chen po nye bar gnas so/_/de byung bas skyes bu dam pa 'di lta bu 'di dag kyang 'jig rten gi 'byung ba yin no/_/cho 'phrul bsam gyis myi khyab pa 'di yang 
'jig rten na snang ba yin no/_/zhes ched du brjod pa ched du brjod do/_/de nas bdud sdig can gis cho 'phrul de mthong ste/_/ngo mtshar du gyurd nas thal mo sbyar te 'jam dpal gzho nurd pa la phyag 'tshal zhing tshig 'di skad 
ces smras so/_/'jam dpal gzho nur gyurd pa'i rdzu 'phrul gi cho 'phrul bsam gyis myi khyab ste ngo mtshar to/_/sems can gang dag cho 'phrul bshad pa 'di thos nas/_/mos pa de dag ngo mtshar che bar bdag gis bsams so/_/
bcom ldan 'das gal te bdud sdig can gang ga'i klung gi bye ma snyed du gyurd kyang /_de ltar mos pa'i sems can de la bar chad bgyi ba'i rngo myi thog lags so/_/bcom ldan 'das bdud sdig can dag ni rtag tu rgyun myi 'chad par/_/de bzhin 
gshegs pa la glags lta zhing skabs tshol ba dang /_sems can rnams la yang gtse bar sems pa dang /_brtson pa'i gang zag rnams kyi dge ba'i rtsa ba 'i bar chad bgyi ba'i slad du yang zhugs pa lags te/_bcom ldan 'das deng slad cad grong dang grong 
khyer dang grong rdal dang /_ljongs dang/_yul 'khor dang /_pho brang 'khor gang na/_chos kyi rnam grangs 'di rab tu spyod pa der/_/kho ra khor yug tu dpag tshad brgya tshun chad du/_/myig gis myi rtsol bar bgyi ba'i slad du bdag myi mchi bar bdag 
yi dam de lta bu blang bar bgyi 'o/_/gang dag 'chang ba dang /_stond pa dang /_so sor rtog pa dang /_sgrub pa de la stond pa la bgyi ba ltar gus pa skyed par bgyi 'o/_/bcom ldan 'das 'ond tu lags kyis kyang /_bdag gi 'khor gang de bzhin 
[Ng014-0261]
gshegs pa'i bstand pa'i bar chad bgyi ba dang /_brtson pa rnams g.yengs par bgyi ba'i slad du/_/zhugs pa dag mchis te/_de dag chad pas bcad pa'i slad du rigs kyi bu 'am/_rigs kyi bu mo de dag gis gsang sngags kyi 
tshig 'di dag dran par bgyi'o/_/tad ya thA/_a ma le/_bi ma le/_s+thi ta twe/_a kal pa ni rdzi ti sha tru/_dza ye/_dza ya ba ti/_b+hu'u ta ma ti/_sha me/_shan t-i/_a phu me/_phu phu me/_d+hi re/_a khe/_ma khe/_kha khe/_myi si 
le/_a ka me/_phul le phul la/_phul le/_pha shu me/_shu shu me/_d+hi d+hi re/_a na ba na te/_s+thi te twe/_kr-i trar the/_kri ta bid d+yi/_bi ro tsa ta na/_sad d+ha rma b+ha Na ko s+ya/_su'u tra s+ya d+ha ra ka//a b+ha mug ta 
-i ba/_su ru r+ya swa hA/_
[Ng014-0269]
de nas 'jam dpal gzho nur gyurd pa ji srid du dga' 
ldan gi gnas su/_lha rnams kyi don bya ba de srid du de byas nas/_byang chub sems dpa' bye ba phrag bcu po de dag dang /_lhan cig rang gi 'khor dang lhan cig_/brgya by-in dang tshangs pa dang /_'j-ig rten skyong ba lha'-i bu dang /_
bcas pa dang /_lhan cig tu dga' ldan gi gnas nas/_my-i snang bar gyurd te/_sems kyi 'gyur ba tsam gis bcom ldan 'das ky-i spyan sngar phyind nas/_de dag g-is bcom ldan 'das ky-i zhabs la mgo bos phyag 
'tshal te/_bcom ldan 'das la lan bdun skor ba byas te/_bcom ldan 'das kyis gnang ste/_phyogs c-ig tu rang rang g-i stan la 'khod do/_de nas byang chub sems dpa' ye shes sgron ma 'dzind dang /
lhan c-ig lhags pa'-i byang chub sems dpa' bye ba phrag bcu bo de dag gis/_bcom ldan 'das kyi zhabs la mgo bos phyag 'tshal te/_lan bdun skor ba byas nas/_bcom ldan 'das ky-i spyan sngar 
thal mo sbyar te/_bcom ldan 'das la 'di skad ces gsold to/_/bcom ldan 'das la bcom ldan 'das de bzh-in gshegs pa kun tu bzang po gnod pa chung ngam/_nyam nga ba nyung ngam/_bskyod pa yang dam/_stobs 
dang bde ba la reg par gnas sam zhes snyun gsold/_de nas bcom ldan 'das kyis byang chub sems dpa' de dag dang /_thams cad dang ldan pa'-i 'khor de dag chos kyi gtam gy-is yang dag par dga' bar mdzad/_/
yang dag par 'dzin tu bcug//_yang dag par gzeng bstod/_/yang dag par rab tu dga' bar mdzad do/_/yang dag par mdzad cing /_yang dag pa 'dzind du bcug la/_yang dag par gzeng bstod de/_yang 
dag par rab tu dga' bar mdzad nas kyang thams cad dang ldan pa'i 'khor de la bka' stsald pa/_grogs po dag skyes bu dam pa 'di dag dang /_'jam dpal gzho nur gyurd pa dang /_byang chub sems dpa' ye shes 
[Ng014-0270]
sgron ma 'dzind ky-i mngon par shes pa'i rnam par 'phrul ba dang /_byin kyi rlabs kyi stobs dang /_sems can sdud pa dang /_yongs su smy-ind par byed pa dang /_thabs dang r-igs pa dang /_ye shes dang shes rab ky-i rab tu 
dbye ba dang /_spobs pa la ltos/_/grogs po dag byang chub sems dpa' 'd-i dag ni bskald pa grangs myed pa nas bzung ste/_sangs rgyas kyi mdzad pas sems can rnams la nye bar gnas pa dag go/_/sems can 
gang dag gi dbang po drug po dag la skyes bu dam pa 'd-i dag mngon par 'gyur ba de dag ni/_/phyis bdud kyi yul la gnas par myi 'gyur ro zhes brjod par bya'o/_/de nas byang chub sems dpa' gang dag_/byang chub sems 
dpa' ye shes sgron ma 'dzind dang lhan cig tu/_'jig rten g-i khams myi mjed 'dir phyind pa de dag_/bcom ldan 'das shag kya thub pa las chos thos nas/_myi skye ba'i chos la bzod pa thob par 
gyurd to/_/de nas byang chub sems dpa' ye shes sgron ma 'dz-ind dang lhan cig lhags pa'-i byang chub sems dpa' bye ba phrag bcu po de dag gis/_bcom ldan 'das kyi zhabs la mgo bos 
phyag 'tshal te/_lan bdun skor ba byas nas/_stong gsum gy-i stong chen po'i 'jig rten g-i khams 'di rab tu g.yos par byas te/_bcom ldan 'das ky-i drung nas myi snang bar gyurd nas/_skad cig thang 
c-ig yud tsam de la 'jig rten gi khams der phyind to/_/de nas bcom ldan 'das ky-is/_tshe dang ldan pa kun dga' bo la bka' stsald pa/_kun dga' bo khyod kyis chos kyi rnam grangs 'di zung shig_/chongs sh-ig lhogs shig
kun chub par gyis shig_/gzhan dag la yang rgya cher rab tu stond cig_/gsold pa/_bcom ldan 'das bdag gis chos kyi rnam grangs 'di bzung ni lags na/_/'di'i mying ci skad bgyi bar gzung bar bgyi/_/
bcom ldan 'das ky-is bka' stsald pa/_kun dga' bo de bas na/_khyod kyis chos kyi rnam grangs 'di 'jam dpal gi le'u dang /_sangs rgyas kyi yul bsam gyi myi khyab pa bstan pa zhes bya bar zung shig_/
bcom ldan 'das ky-is de skad ces bka' stsald nas/_lha'-i bu dpal bzangs dang /_tshe dang ldan pa kun dga' bo dang /_thams cad dang ldan pa'-i 'khor de dang /_lha dang myi dang lha ma yin dang /_dri zar bcas 
pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags pa sangs rgyas kyi yul bsam gy-is myi khyab pa bstand pa zhes bya ba/_theg pa chen po'i mdo rdzogs s+ho//_//
rgya gar gyi mkhan po 'dzi na myi tra dang /_da na shi la dang /_mu ne bar ma dang /_lo tsa ba ban de ye shes sdes bsgyur/_skad gsar chad kyis kyang gtan la phab//
