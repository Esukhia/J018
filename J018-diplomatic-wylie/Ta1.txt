[d275a_ta371-0003]
de nas bdud sd-ig can 'khor de nyid du 'dus par gyurd nas 'dug ste/_des bdag nyid dge slong gi gzugs su byin kyis brlabs 
nas bcom ldan 'das la 'di skad ces gsold to/_/bcom ldan 'das 'jam dpal gzho nur gyurd pa'i rdzu 'phrul rnam par 'phrul ba 'i cho 'phrul de bdag gis blta bar bgyi'o/_/bcom ldan 'das tshig tsam du gsungs pas ci smand kyis bdag la 
mngon sum du gyurd cig_/de nas bcom ldan 'das kyis bdud sdig can du mkhyend bzhin du/_sems can tshad myed pa de dag gi dge ba'i rtsa ba rnam par spel ba'i phyir/_'jam dpal gzho nur gyurd pa la 'di skad ces bka' stsald to/_/'jam 
dpal ngas khyod la bskul gyis/_khyod kyis 'khord 'di dag la rang gi rdzu 'phrul gyi stobs dang /_cho 'phrul stond cig dang sems can tshad myed pa rnams kyi dge ba'i rtsa ba rnam par 'phel bar 'gyurd to/_/de nas 'jam dpal gzho nur gyurd pa bcom 
ldan 'das kyis bskul bar shes nas/_chos thams cad sems kyis dbang sgyur bar rnam par 'phrul ba zhes bya ba'i ting nge 'dzind la snyoms par zhugs so/_/'jam dpal gzho nur gyurd pas chos thams cad sems kyis dbang sgyur ba rnam para' 
'phrul ba'i ting nge 'dzind la snyoms par zhugs ma thag tu de nas de'i mod la thams cad dang ldan pa'i khor des/_'jam dpal gzho nur gyurd pa'i rdzu 'phrul rnam par 'phrul ba'i cho 'phrul bcom ldan kyis ci skad gsungs pa de bzhin du ma chad 
[D275b-276a_ta371-0002]
ba dang ma lhag pa dang myi mang bar mthong ngo /_/de nas thams cad dang ldan pa'i 'khord kyis cho 'phrul de mthong nas ngo mtshar du gyurd te/_/sangs rgyas 'byung ba legs so legs so/_/sangs rgyas byung ba ni sems cad rnams la don chen por nye bar gnas so 
de 'byung bas skyes bu dam pa 'di lta bu 'di dag kyang 'jig rten du byung ba yin no/_/cho 'phrul bsam gyis myi khyab pa 'di yang /_'jig rten na snang ba yin no zhes ched du brjod pa ched du brjod do/_/de nas bdud sdig can gyis cho 'phrul de mthong ste/_ngo 
mtshar du gyurd nas thal mo sbyard te/_'jam dpal gzho nur gyurd pa la phyag 'tshal zhing tshig 'di skad ces smras so/_'jam dpal gzho nur gyurd pa'i rdzu 'phrul gyi cho 'phrul bsam gyis myi khyab ste/_ngo mtshard to/_/sems can gang dag cho 'phrul 
bshad pa 'di thos nas mos pa de dag ngo mtshar che bar bdag gis bsams so/_/bcom ldan 'das gal te bdud sdig can gang 'ga'i klung gi bye ma snyed du gyurd kyang /_de ltar mos pa'i sems can de la bar chad bgyi ba/_'i rngo myi thog lags so/_/
bcom ldan 'das bdud sdig can bdag ni rtag tu rgyun myi chad par de bzhin gshegs pa la glags blta zhing skabs 'tshol ba dang /_sems can rnams la yang gtse bar sems pa dang /_brtson pa'i gang zag rnams kyi dge ba'i rtsa ba'i bar chad bgyi 
ba'i slad du yang zhugs pa lags te/_bcom ldan 'das deng slan cad grong dang grong khyer dang /_grong rdal dang /_lcongs dang yul 'khord dang /_pho brang 'khord gang na chos kyi rnam grangs 'di rab tu s+yod pa der/_
kho ra khor yug tu dpag tshad brgya' tshun chad 
du myig gis myi rtsol bar bgyi ba'i slad du bdag myi mchi bar bdag yid dam de lta bu blang bar bgyi'o/_gang dag 'chang ba dang /_'chad pa dang /_stond pa dang /_so sor rtog pa dang /_sgrub pa de la stond pa la bgyi' ba ltar/_gus pa bskyed par bgyi' 
'o/_bcom ldan 'das 'on du lags kyang /_bdag gi 'khor gang de bzhin gshegs pa'i bstand pa'i bar chad bgyi ba dang /_brtson pa rnams g.yengs par bgyi ba'i slad du zhugs pa dag mchis te/_de dag chad pas dgum pa'i slad du rigs kyi bu 'am 
rigs kyi bu mo/_de dag gis gsang sngags kyi tshig 'di dag dran par bgyi'o/_/tad ya tha/_a ma le/_bi ma le/_s+thi ta twe/_a ka la pa ni rdzi ta sha tru/_dza ye dza ya ba ti/_b+hu'u ta ma ti/_sha me shAn tI/_a bu me/_bu bu me/_d+hi re/_
a khe ma khe kha khe/_mi si le/_a ga me/_phul le/_phu la/_phu le/_pha shu me/_shu shu me/_d+hi d+hi re/_a na ba na te/_s+thi ta twe/_kri tAr the/_kri ta bdi d+ye/_bi ro tsa ta na/_sad d+harma b+ha Na ko s+ya/_su'u dra s+ya ng+h+ya ra ka_/a b+ha mug ta i ba su'u r+ya swA hA//_


