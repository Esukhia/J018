
[Do064-0053]
rgya gar skad du/_a r+ya tsin t+ya 
bud d+ha byi sha na ma ma ha ya na su tra/_bod skad du/_'phags pa sangs rgyas kyi yul bsam kyis myi khyab pa bstand pa zhes bya ba theg pa chen po 'i mdo'/_sangs rgyas dang byang chub sems dpa' thams cad la phyag 'tshal lo 
'di skad bdag gyis thos pa'i dus gcig ni/_bcom ldan 'das mnyan yod na/
[Do064-0062]
de nas bdud sdig can 'khor de nyid du 'dus par gyurd nas 'dus te/_de bdag nyid dge slong gi gzugs su 
[Do064-0063]
byin gyis brlabs nas/_bcom ldan 'das la 'di skad ces gsold to/_bcom ldan 'das 'jam dpal gzhon nur gyurd pa'i rdzu 'phrul rnam par 'phrul pa'i cho 'phrul de bdag gyis lta bar bgyi 'o/_bcom ldan 'das tshig tsam 
du gsungs pas ci sman gyis bdag la mngon gsum du gyurd cig_/de nas bcom ldan 'das kyis bdud sdig can du mkhyen bzhin du sems can mtshad myed pa de dag gi dge ba'i rtsa ba rnam par 'phel bar bya ba'i phyir/_'jam 
dpal gzhon nur gyurd pa la 'di skad ces bka' stsald to/_'jam dpal ngas khyod la bskul gis khyod kyis 'khor 'di dag la rang gi rdzu 'phrul gyi stobs dang cho 'phrul stond cig dang /_sems can tshad myed pa rnams kyi dge ba'i rtsa ba 
rnam par 'phel bar 'gyur ro/_de nas 'jam dpal gzhon nur gyurd pa bcom ldan 'das kyis bskul bar shes nas/_chos thams cad sems kyis dbang sgyur ba/_rnam par 'phrul pa zhes bya ba'i ting nge 'dzind 
la snyoms par zhugs so/_'jam dpal gzhon nur gyurd pa chos thams cad sems kyis dbang sgyur ba rnam par 'phrul ba'i ting nge 'dzind la snyoms par zhugs ma thag du de nas de'i mdo la thams cad dang ldan 
pa'i 'khor des 'jam dpal gzhon nur gyurd pa'i rdzu 'phrul rnam par 'phrul pa'i cho 'phrul bcom ldan 'das kyis 'di skad gsungs pa de bzhin du ma chad pa dang ma lhag pa dang /_myi mang bar mthong ngo /_de nas thams cad dang ldan pa'i 
'khor gyis cho 'phrul de mthong nas ngo mtshar du gyurd te/_sangs rgyas byung ba legs so legs so/_sangs rgyas byung ba ni sems can rnams la don chen po nye bar gnas so/_de byung bas skyes bu dam pa 'di lta bu 'di dag kyang 'jig 
rten du byung ba yin no/_cho 'phrul bsam gyis mi khyab pa 'di yang 'jig rten na snang ba yin no/_zhes ched du brjod pa ched du brjod do/_de nas bdud sdig can gyis cho 'phrul de mthong ste/_ngo mtshar du gyurd nas thal mo sbyar te 

'jam dpal gzhon nur gyurd pa la phyag 'tshal zhing tshig 'di skad ces smras so/_'jam dpal gzhon nur gyurd pa 'i rdzu 'phrul bsam gyis myi khyab pa ste ngo mtshar to/_sems can gang dag cho 'phrul bshad pa 'di thos nas mos
pa de dag ngo mtshar che bar bdag gis bsams so/_bcom ldan 'das bdud sdig can gang ga'i klung gi bye ma snyed du gyurd kyang /_de ltar mos pa'i sems can de la bar chad bgyi ba'i rngo myi thog lags so/_bcom ldan 'das bdud sdig can 
bdag ni rtag tu rgyun myi 'chad par de bzhin gshegs pa la glags lha zhing /_skyabs 'tshol ba dang /_sems can rnams la yang brtse bar sems pa dang /_brtson pa'i gang zag gi dge ba'i rtsa ba'i bar chad bgyi ba'i slad du yang zhugs pa lags 
te/_bcom ldan 'das deng slan chad grong dang grong khyer dang grong rdal dang /_ljongs dang /_yul 'khor dang /_pho brang 'khor gang na chos kyi rnam grangs 'di rab tu spyod pa der/_kho ra khor yug du dpag tshad brgya tshud chad du/
myig gyis myi rtsol bar bgyi ba'i slad du/_bdag myi 'chi bar bdag yid dam de lta bu blang bar bgyi'o/_gang dag 'chang ba dang /__'chad pa dang stond pa dang /_so sor rtog pa dang /_sgrub pa de la stond pa la bgyi ba 
ltar gus pa skyed par bgyi'o/_bcom ldan 'das 'on du lags kyang kyang bdag gi 'khor gang de bzhin gshegs pa'i bstan pa'i bar 'chad bgyid pa dang brtson pa rnams g.yengs par bgyi ba'i slad du zhugs pa dag mchis te 
de dag chad pas bcad pa'i slad du rigs kyi bu 'am/_rigs kyi bu mo de dag gis gsang sngags kyi tshig 'di dag dran par bgyi'o/_/tad yA thA/_A ma le/_bi ma le/_s+thI ta tre/_a kal ba ne rdzi ta/_sha tru/_dza ye/_dza ya ba ti/
b+hu 'u ta ma ti/_sha me/_shan ti/_a phu me/_phu phu me/_d+hi re a khye/_ma khye/_kha khe/_myi si le/_a kha me/_phu le/_phul le/_phul le/_phu shu me/_shu shu me/_d+hi d+hi re/_a na ba na te/_s+thi ta tre/_kri tar the/_tri ta byid r+ye/_bi ro tsa da na/_sad d+ha rma Na 

[Do064-0064]
ko s+ya/_su 'u tra s+ya d+ha ra ka_/a b+ha mug ta i pa/_su 'u r+ya sA hA//[	]
[Do064-0072]
de nas 'jam dpal gzhon 
nur gyurd pa ji srid du dga' ldan gi gnas su lha rnams kyi don bya ba de srid du byas nas/_byang chub sems dpa' bye ba phrag bcu po de dag dang /_lhan cig rang gi 'khor dang /_lha cig brgya byin dang /__tshangs pa dang 'jig 
[Do064-0073]
rten skyong ba'i lha'i bu dang bcas pa dang lhan cig du/_dga' ldan gyi gnas nas myi snang bar gyurd te/_sems kyi 'gyur ba tsam gyis bcom ldan 'das kyi spyan sngar phyind nas/_de dag gyis bcom ldan 'das kyi
zhabs la mgo bos phyag 'tshal te/_bcom ldan 'das la lan bdun skor ba byas nas/_bcom ldan 'das kyis gnang ste/_phyogs cig du rang rang gyi stan la 'khod do/_de nas byang chub sems dpa' 
ye shes sgron ma 'dzind dang /_lhan cig lhags pa'i byang chub sems dpa' bye ba phrag bcu po de dag gis/_bcom ldan 'das kyi zhabs la 'go bos phyag 'tshal te/_lan bdun du skor ba byas nas/_
bcom ldan 'das kyi spyan sngar thal mo sbyar te/_bcom ldan 'das la 'di skad ces gsold to/_bcom ldan 'das la bcom ldan 'das/_de bzhin gshegs pa kun tu bzang po/_gnod pa 
chung ngam nyam nga chung ngam/_skyod pa yang ngam stobs dang bde ba la reg par gnas sam zhes smyun gsold to/_bcom ldan 'das kyis byang chub sems dpa' de dag dang /_thams cad 
dang ldan pa'i 'khor de dag chos kyi gtam gis yang dag par dga' bar mdzad/__yang dag par 'dzind du bcug_/yang dag par gzengs stod/_yang dag par rab tu dga' bar mdzad do/_yang dag par dga' bar mdzad cing 
yang dag par 'dzind du 'jug la/_yang dag par gzengs stod de/_yang dag par rab tu dga' bar mdzad nas kyang /_thams cad dang ldan pa'i 'khor de la/_bka' stsald pa/_grogs po dag skyes bu dam 
pa 'di dag dang /_'jam dpal gzhon nur gyurd pa dang /_byang chub sems dpa' ye shes sgron ma 'dzind gyis mngon par shes pa rnam par 'phrul pa dang /_byin kyis rlabs kyi stobs dang /_sems can sdud pa dang 

yongs su smyind par byed pa dang /_thabs dang rig pa dang /_ye shes dang shes rab kyi rab du dbye' ba dang /_spobs pa la ltos/_grogs po dag byang chub sems dpa' 'di dag ni 
bskal pa grangs myed pa nas bzung ste/_sangs rgyas kyi mdzad pas sems can rnams la nye bar gnas pa dag go_/sems can gang dag gi dbang po drug po dag la/_skyes bu dam pa 'di dag mngon par 
'gyur ba de dag ni/_phyis bdud kyi yul gnas par myi 'gyur ro/_zhes brjod par bya'o/_de nas byang chub sems dpa' gang dag_/byang chub sems dpa' ye shes sgron ma 'dzind dang lhan cig du/
'jig rten gyi khams myi mched 'dir phyind pa de dag_/bcom ldan 'das shag kya thub pa la chos thos nas/_myi skye ba'i chos la bzod pa thob par gyurd to/_de nas byang 
chub sems dpa' ye shes sgron ma 'dzind dang /_lhan cig lhags pa'i byang chub sems dpa'/_bye ba phrag bcu po de dag gyis/_bcom ldan 'das kyi zhabs la mgo 
bos phyag 'tshal te/_lan bdun skor ba byas nas/_stong gsum gyi stong chen po 'jig rten gyi khams/_'di rab tu g.yos par byas ste/_bcom ldan 'das kyi drung 
nas myi snang bar gyurd nas/_skad cig thang cig yud tsam de la/_'jig rten gyi khams der phyind to/_de nas bcom ldan 'das kyis/_tshe dang ldan pa 
[Do064-0074]
kun dga' bo la bka' bstsald pa/_kun dga' bo khyod kyis chos kyi rnam grangs/_'di zung shig chongs shig_/klogs shig_/kun chub par gyis shig_/gzhan dag la yang 
rgya cher rab tu stond cig_/gsold pa bcom ldan 'das bdag gis/_chos kyi rnam grangs 'di bzung ba lags na/_'di'i mying ci skad bgyi bar bzung bar bgyi/_bcom 
ldan 'das kyis bka' bstsald pa/kun dga' bo de pas na/_khyod kyis chos kyi rnam grangs 'di 'jam dpal gyi le'u dang /_sangs rgyas kyi yul bsam gyis 
myi khyab pa bstand pa zhes bya bar zung shig_/bcom ldan 'das kyis de skad/_ces bka' bstsald nas/_lha'i bu dpal bzangs dang /_tshe dang ldan pa kun dga' 
bo dang /_thams cad dang ldan pa'i 'khor de dang /_lha dang /_myi dang /_lha ma yin dang /_dri zar bcas pa'i 'jig rten yi rangs ste/_bcom ldan 'das kyis/_gsungs pa la 
mngon par stond do//_//'phags pa sangs rgyas kyi yul bsam gyis/_myi khyab pa bstand pa zhes bya ba/_theg pa chen po'i mdo'//_//rdzogs s+ho//_//
rgya gar gyi mkhan po 'dzi na myi tra dang /_da na shi la dang /_mu ne bar ma dang /_lo tsA ba ban de ye shes des bsgyur ba/_skad gsar chad kyis/_kyang gtan la phab pa//