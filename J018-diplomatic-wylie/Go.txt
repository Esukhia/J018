[Go-235]
_'phags pa dkon mchog brtsegs pa chen po'i chos kyi rnam grangs le'u stong phrag brgya pa las/_/le'u sum bcu lnga pa ste/_sangs rgyas kyi yul bsam gyis mi khyab pa bstan pa/_bam po dang po'o//_//
@/_/rgya gar skad du/_ar+ya a tsin t+ya bud d+ha bi shi ya nir de sha nA ma ma hA ya na su tra/_bod skad du/_'phags pa lha'i bu dpal bzangs kyis zhus pa zhes bya ba theg pa chen po'i mdo'/_/sangs rgyas dang 
byang chub sems dpa' thams cad la phyag 'tshal lo/_/'di skad bdag gis thos pa'i dus gcig na/_
[Go-243]
_bam po gnyis pa ste tha ma'o//_//
de nas bdud sdig can 'khor de nyid du 'dus par gyurd nas 'dug ste/_des bdag nyid dge slong gi gzugs su byind kyis brlabs nas bcom ldan 'das la 'di skad ces gsold to/_/bcom ldan 
'das 'jam dpal gzhon nur gyurd pa'i rdzu 'phrul rnam par 'phrul pa'i cho 'phrul de bdag gis blta bar bgyi'o//_bcom ldan 'das tshig tsam gyis gsungs pas ci tsam gyis/_bdag la mngon sum du gyurd cig_/
de nas bcom ldan 'das kyis bdud sdig can du mkhyend bzhin du sems can tshad myed pa de dag gi dge ba'i rtsa ba rnam par 'phel ba'i phyir/_/'jam dpal gzhon nur gyurd pa la 'di skad ces bka' stsald to/_/
'jam dpal ngas khyod la bskul gyis/_khyod kyis 'khor 'di dag la rang gi rdzu 'phrul gyi stobs dang /_cho 'phrul stond cig dang /_sems can tshad myed pa rnams kyi dge ba'i rtsa ba rnam par 'phel bar 'gyur ro/_/de nas 
'jam dpal gzhon nur gyurd pa/_bcom ldan 'das kyis bskul bar shes nas/_chos thams cad sems kyi dbang  sgyurd pa rnam par 'phrul ba zhes bya ba'i ting nge 'dzind la snyoms par bzhugs so/_/'jam dpal 
[Go-244]
gzhon nur gyurd pas chos thams cad sems kyi dbang sgyur ba rnam par 'phrul ba'i ting nge 'dzind la snyoms par zhugs ma thag tu/_de nas de'i mod la thams cad dang ldan pa'i 'khor des 'jam dpal gzhon nur gyurd pa'i 
rdzu 'phrul rnam par 'phrul ba'i cho 'phrul bcom ldan 'das kyis ji skad gsungs pa de bzhin du ma chad pa dang /_ma lhag pa dang /_myi mang bar mthong ngo /_/de nas thams cad dang ldan pa'i 'khor des cho 'phrul de mthong nas 
ngo mtshard du gyurd te/_sangs rgyas 'byung ba legs so/_legs so/_/sangs rgyas 'byung ba ni sems can rnams la don chen por nye bar gnas so/_/de byung bas skyes bu dam pa 'di lta bu 'di dag kyang 'jig 
rten du byung ba yin no/_/cho 'phrul bsam gyis myi khyab pa 'di yang 'jig rten na snang ba yin no zhes ched du brjod pa ched du brjod do/_/de nas bdud sdig can gyis cho 'phrul de mthong te ngo mtshar du gyurd nas thal mo sbyard 
te/_'jam dpal gzhon nur gyurd pa la phyag 'tshal zhing tshig 'di skad ces smras so/_/'jam dpal gzhon nur gyurd pa'i rdzu 'phrul gyi 'cho 'phrul bsam gyis myi khyab ste ngo mtshard to/_/sems can gang 
dag cho 'phrul bshad pa 'di thos nas mos pa de dag ngo mtshar che bar bdag gis bsams so/_/bcom ldan 'das gal te bdud sdig can gang 'ga'i klung gi bye ma snyed du gyurd kyang /_de ltar mos pa'i sems can 
de la bar chad bgyi ba'i rngo myi thog lags so/_/bcom ldan 'das bdud sdig can bdag ni rtag tu rgyun myi chad par de bzhin gshegs pa la glags lta zhing skabs tshol ba dang /_sems can rnams la yang gtse bar sems pa dang /_
brtson pa'i gang zag rnams kyi dge ba'i rtsa ba'i bar chad bgyi ba'i slad du yang zhugs pa lags te/_bcom ldan 'das deng slan chad grong dang grong khyer dang /_grong brdal dang /_ljongs dang /_yul 'khor dang /_pho brang 'khor nang na 
chos kyi rnam grangs 'di rab tu spyod pa der/_khor ra 'khor yug tu dpag tshad brgya tshun chad du myig gis myi rtsol bar bgyi ba'i slad du/_bdag myi 'chi bar bdag yi dam de lta bu blang bar bgyi'o/_/gang dag 'chang ba dang /_
'chad pa dang /_stond pa dang /_so sor rtog pa dang /_sgrub pa de la stond pa la bgyi ba ltar gus pa bskyed par bgyi'o/_/bcom ldan 'das 'ond tu lags kyang /_bdag gi 'khor gang de bzhin gshegs pa'i bstand 
pa'i bar chad bgyi ba dang /_brtson pa rnams g.yengs par bgyi ba'i slad du zhugs pa dag mchis te/_de dag chad pas dgum pa'i slad du rigs kyi bu rigs kyi bu mo de dag gis gsang sngags kyi tshig de 
dag dran par bgyi'o/_/tad d+ya thA/_a ma le/_pi ma le/_s+thi ta twe/_a ka la pa ni rdzi ta sha tru/_ya dze/_ya dza ba ti/_b+hu ta ma ti/_sha me/_shAn ti/_a phu me/_phu phu me/_d+hi re/_a khe ma khe/_kha khe/_mi si le/_a 
ga me/_phul le/_phul la phu le/_pha shu me/_shu shu me/_d+hi d+hi ri/_a na ban te/_s+thi ta t+r+we/_kra ta byid d+he/_be ro tsa tAn sad d+ha rma/_b+hA Nan ko s+ya/_su'u tra s+ya/_d+h+yA ra ka_/a b+h+rA mu ga ta/_i ba su'u r+ya swA hA/