[Kqr054-0113]
@##/_/rgya gar skad du/_Ar+ya a tsinat+ya bud d+ha bi Sha yA ni red sha nA ma mahA na sU tra/_bod skad du/_'phags pa sangs rgyas kyi yul bsam gyis mi khyab ba zhes bya ba theg pa chen po'i mdo/_bam po dang po/_sangs rgyas dang byang chub sems dpa' thams cad la 
phyag 'tshal lo/_/'di skad bdag gis thos pa'i dus gcig na/
[Kqr054-0117]
bam po gnyis pa ste tha ma'o/_/de nas bdud sdig can 'khor de nyid du 'dus par gyur nas 'dug te/_des bdag nyid dge slong gi gzugs su byin 
kyis brlabs nas/_bcom ldan 'das la 'di skad ces gsol to/_/bcom ldan 'das 'jam dpal gzhon nur gyur pa'i rdzu 'phrul rnam par 'phrul ba'i cho 'phrul de bdag gis blta bar bgyi'o/_/bcom 
ldan 'das tshig tsam du gsungs pas ci sman gyis/_bdag la mngon sum du gyur cig_/de nas bcom ldan 'das kyis bdud sdig can du mkhyen bzhin du/_sems can tshad med pa de dag gi dge ba'i rtsa ba rnam 
par spel ba'i phyir/_'jam dpal gzhon nur gyur pa la 'di skad ces bka' stsal to/_/'jam dpal ngas khyod la bskul gyis/_khyod kyis 'khor 'di dag la rang gi rdzu 'phrul gyi stobs dang /_cho 'phrul 
ston cig dang /_sems can tshad med pa rnams kyi dge ba'i rtsa ba rnam par 'phel bar 'gyur ro/_/de nas 'jam dpal gzhon nur gyur pa bcom ldan 'das kyis skul bar shes nas/_
chos thams cad sems kyi dbang bsgyur ba rnam par 'phrul ba zhes bya ba'i ting nge 'dzin la snyoms par bzhugs so/_/'jam dpal gzhon nur gyur pas chos thams cad sems kyis dbang bsgyur ba rnam par 'phrul ba'i 
ting nge 'dzin la snyoms par zhugs ma thag tu/_de nas de'i mod la/_thams cad dang ldan pa'i 'khor des/_'jam dpal gzhon nur gyur pa'i rdzu 'phrul rnam par 'phrul ba'i cho 'phrul bcom ldan 'das kyis ji 
skad gsung pa de bzhin du/_ma chad pa dang /_ma lhag pa dang /_mi mang bar mthong ngo /_/de nas thams cad dang ldan pa'i 'khor kyis cho 'phrul de mthong nas ngo mtshar du gyur te/_sangs rgyas 'byung ba legs so/_/legs so/_
sangs rgyas 'byung ba ni sems can rnams la don chen por nyer bar gnas so/_/de byung bas skyes bu dam pa 'di lta bu 'di dag kyang 'jig rten du 'byung ba yin no/_/cho 'phrul bsam gyis mi khyab pa 'di lta bu yang 'jig rten na 
snang ba yin no/_/zhes ched du brjod pa ched du brjod do/_/de nas bdud sdig can gyis cho 'phrul de mthong ste/_ngo mtshar du gyur nas/_thal mo sbyar te/_'jam dpal gzhon nur gyur pa la phyag 'tshal zhing tshig 'di skad ces smras so//
'jam dpal gzhon nur gyur pa'i rdzu 'phrul gyi cho 'phrul bsam gyis mi khyab ste/_ngo mtshar to/_/sems can gang dag cho 'phrul bshad pa 'di thos nas/_mos pa de dag ngo mtshar che bar bdag gis bsams so/_/bcom ldan 
'das gal te bdud sdig can gang ga'i klung gi bye ma snyed du gyur kyang de ltar mos pa'i sems can de la bar chad bgyi ba'i rnga mi thog lags so/_/bcom ldan 'das bdud sdig can bdag ni rtag tu rgyun mi 'chad bar de bzhin 
gshegs pa la glags lta zhing /_skabs tshol ba dang/_sems can rnams la yang /_gtse bar sems pa dang /_brtson pa'i gang zag rnams kyis dge ba'i rtsa ba la bar chad bgyi ba'i slad du yang zhugs pa lags ste/_bcom ldan 'das 
deng slan chad grong dang /_grong khyer dang /_grong rdal dang /_ljongs dang yul 'khor dang /_pho brang 'khor gang na chos kyi rnam grangs 'di rab tu spyod pa der/_kho ra khor yug du dpag tshad brgya tshun chad du mig gis mi rtsol bar bgyi 
ba'i slad du bdag mi 'chi bar bdag yi dam de ltar slang bar bgyi'o/_/gang dag 'chang ba dang /_'chad pa dang /_ston pa dang /_so sor rtog pa dang /_sgrub pa de la ston pa la bgyi ba ltar gus pa bskyed par bgyi'o/_/
bcom ldan 'on du legs kyang bdag gi 'khor gang de bzhin gshegs pa'i bstan pa'i bar chad bgyi ba dang /_brtson pa rnams g.yengs par bgyi ba'i slad du/_zhugs pa dag mchis te/_de dag chad pas dgum pa'i slad du 
rigs kyi bu 'am rigs kyi bu mo de dag gis gsang sngags kyi tshig 'di dag dran par bgyi'o//_//tad+ya thA/_a ma la/_bi ma le/_s+thi ta twe/_a kal ba ni rdzi ta sha tru/_dza ye/_dza ya ba ti/_b+hu 'ut+ya ma ti sha me/_
shwan ti/_a phu me/_bu su me/_'ad+hi re/_a gem khe/_kha khe yi si le/_a ga me phu le la/_phu la phu le/_pha shu me/_shu shum/_d+hi d+hi re/_an ban te/_s+thi ta te/_kri tAr te/_krita b+hid h+ye/_pi ro tsa tA na/_sad d+harma 
b+ha na ko s+ya/_sU tra/_tra s+ya d+ha ri ka_/a b+h+ra bug ta/_i ba sU 'ur+ya swAhA/
[Kqr054-0121]
de nas 'jam dpal gzhon nur gyur pa ji srid du dga' ldan gyi gnas su lha rnams kyi don bya ba de srid du byas nas/_byang chub sems dpa' bye ba phrag bcu po de dag 
dang lhan cig_/rang gi 'khor dang lhan cig brgya byin dang /_tshangs pa dang /_'jig rten skyong ba lha'i bu dang bcas pa dang lhan cig tu dga' ldan gyi gnas nas mi snang bar gyur te/_sems kyi 'gyur ba tsam gyis/_bcom ldan 'das 
kyi spyan sngar phyin nas/_de dag gis bcom ldan 'das kyi zhabs la mgo bos phyag 'tshal te/_bcom ldan 'das la lan gsum bskor ba byas nas/_bcom ldan 'das kyis gnang ste/_phyogs gcig tu rang rang gi stan la 'khod do/_/
de nas byang chub sems dpa' ye shes sgron ma 'dzin dang /_lhan cig lhags pa'i byang chub sems dpa' bye ba phrag bcu bo de dag gis/_bcom ldan 'das kyi zhabs la mgo bos phyag 'tshal te/_lan bdun bskor ba byas nas/_
bcom ldan 'das kyi spyan sngar thal mo sbyar te/_bcom ldan 'das la 'di skad ces gsol to/_/bcom ldan 'das de bzhin gshegs pa kun du bzang po gnod pa chung ngam/_nyam nga ba nyung ngam/_bskyod pa yang ngam/_
stobs dang bde ba la reg par gnas sam/_zhes snyun gsol to/_/de nas bcom ldan 'das kyis byang chub sems dpa' de dag dang /_thams cad dang ldan pa'i 'khor de chos kyi gtam gyis yang dag par dga' bar mdzad/_yang 
dag par 'dzin du bcug_/yang dag par rab tu gzeng bstod te/_yang dag par rab tu dga' bar mdzad do//_yang dag par rab tu dga' bar mdzad cing /_yang dag par 'dzin du bcug la yang dag par gzed bstod de/_yang dag par rab 
tu dga' bar mdzad nas kyang /_thams cad dang ldan pa'i 'khor de la bka' stsal pa/_grogs po dag skyes bu dam pa 'di dag dang /_'jam dpal gzhon nur gyur pa dang /_byang chub sems dpa' ye shes sgron ma 'dzin kyi 
mngon par shes pa'i rnam par 'phrul pa dang /_byin gyi rlabs kyi stobs dang /_sems can bsdud pa dang /_yongs su smin par byed pa dang /_thabs dang /_rigs pa dang /_ye shes dang /_shes rab kyi rab tu dbye ba dang /
spobs pa la ltos/_grogs po dag byang chub sems dpa' 'di dag ni bskal pa grangs med pa nas bzung ste/_sangs rgyas kyi mdzad pas sems can rnams la nye bar gnas pa dag go_/sems can gang dag gi dbang po drug po dag la skyes bu 
dam pa 'di dag mngon par 'gyur ba de dag ni phyis bdud kyi yul la gnas par mi 'gyur ro/_zhes brjod par bya'o/_/de nas byang chub sems dpa' gang dag byang chub sems dpa' ye shes sgron ma 'dzin pa dang /_lhan cig tu 
'jig rten gyi khams mi mjed 'dir phyin pa de dag bcom ldan 'das shag kya thub pa las/_chos thos nas mi skye ba'i chos la bzod pa thob par gyur to/_/de nas byang chub sems dpa' ye shes sgron ma 'dzin dang /_lhan cig lhags 
pa'i byang chub sems dpa' bye ba phrag bcu po de dag gis bcom ldan 'das kyi zhabs la mgo bos phyag 'tshal te/_lan bdun bskor ba byas nas/_stong gsum gyi stong chen po'i 'jig rten gyi khams 'di rab tu g.yos par gyur te/_
bcom ldan 'das kyi drung nas mi snang bar gyur nas/_skad cig thang cig yud tsam de la/_'jig rten gyi khams der phyin to/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' 
bo khyod kyis chos kyi rnam grangs 'di zung shig_/chong shig_/lhogs shig_/kun chub par gyis shig_/gzhan dag la yang rgya cher rab tu ston cig_/gsol pa/_bcom ldan 'das bdag gis chos kyi rnam grangs 'di bzung ni 
[Kqr054-0122]
lags na 'di ming ji skad bgyi bar gzung bar bgyi/_bcom ldan 'das kyis bka' stsal pa/_kun dga' bo de bas na khyod kyis chos kyi rnam grangs 'di 'jam dpal gyi le'u dang /_sangs rgyas kyi yul 
bsam gyis mi khyab pa bstan pa zhes bya bar zung shig_/bcom ldan 'das kyis de skad ces bka' stsal nas/_lha'i bu dpal bzangs dang /_tshe dang ldan pa kun dga' bo dang /_thams cad dang ldan pa'i 'khor de dang /_lha dang /_mi dang lha ma yin dang /_dri zar bcas pa'i 'jig rten yid rangs te/_bcom ldan 'das kyis gsungs ba la mngon par stod do//_//'bags pa dkon mchog brtsegs pa chen po'i 
chos kyi rnam grangs le'u stong phrag brgya ba las/_sangs rgyas kyi yul bsam kyis mi khyab pa bstan ba zhes bya ba ste/_le'u ste sum cu rtsa lnga ba rdzogs s+ho//_/rgya gar mkhan po dzi na mi tra dang /_dA na 
zhu chen gyi lots+tsha ba ban de ye shes sdes bsgyur cing zhus te/_skad gsar bcad kyid kyang bcos nas gtan la phab ba/
