[Ph16-12]
'phags pa dkon mchog rtsegs pa chen po'i chos kyi rnam grangs le'u stong phrag brgya pa las 
le'u gsum bcu lnga pa ste/_sangs rgyas kyi yul bsam gyis myi khyab ba stand pa/_bam po dang po//_//rgya gar skad du/_a r+ya a tsin t+ya bud d+ha bi sha ya nir de ga_/nA ma mA hA ya na su tra/_
[Ph16-13]
bod skad du/_'phags pa lha'i bu dpal bzangs kyis zhus pa zhes bya ba theg pa chen po'i mdo'/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa'i dus gcig 
na/
[Ph16-20]
bam po gnyis pa ste tha ma'o//_//de nas bdud sdig can 'khor de nyid du 'dus par gyurd nas 'dug ste/_des bdag nyid dge slong gi gzugs 
su byind kyis brlabs nas/_bcom ldan 'das la 'di skad ces gsold to/_/bcom ldan 'das 'jam dpal gzho nur gyurd pa'i rdzu 'phrul rnam par 'phruld pa'i cho 'phrul de/_bdag gis 
blta bar bgyi'o/_/bcom ldan 'das tshig tsam du gsungs pas ci sman gyis/_bdag la mngon sum du gyurd cig_/de nas bcom ldan 'das kyis bdud sdig can du mkhyend bzhin du/_sems can tshad myed pa de dag gi 
dge ba'i rtsa ba rnam par 'aspel pa'i phyir/_'jam dpal gzho nur gyurd pa la 'di skad ces bka' stsald to/_/'jam dpal ngas khyod la bskul gyis/_khyod kyis 'khor 'di dag la rang gi rdzu 'phrul gyi stobs dang /_cho phrul 
stond cig dang /_sems can tshad myed pa rnams kyi dge ba'i rtsa pa rnam par phel bar 'gyur ro/_/de nas 'jam dpal gzho nur gyurd pa bcom ldan 'das kyis bskul bar shes nas chos thams cad sems kyi dbang 
sgyur pa rnam par 'phrul pa zhes bya pa'i ting nge 'dzind la snyoms par zhugs so/_/'jam dpal gzho nur gyurd pas chos thams cad sems kyis dbang sgyur pa rnam par 'phrul pa'i ting nge 'dzind la snyoms par 
zhugs ma thag tu de nas de'i mod la thams cad dang ldan pa'i khor des 'jam dpal gzho nur gyurd pa'i rdzu 'phrul rnam par 'phrul pa'i 'cho 'phrul bcom ldan kyis ci skad gsungs pa de bzhin du ma 
chad pa dang /_ma lhag pa dang /_myi mang par mthong ngo /_de nas thams cad dang ldan pa'i khord kyis cho 'phrul de mthong nas ngo mtshar du gyurd to/_/sangs rgyas 'byung pa legs so legs so/_sangs rgyas byung pa 
ni sems cad rnams la don chen por nye bar gnas so/_/de byung pas skyes bu dam pa 'di lta bu 'di dag kyang 'jig rten du 'byung pa yin no/_/cho 'phrul bsam gyis myi khyab pa 'di yang 'jig rten na snang pa yin no 
zhes ched du brjod pa ched du brjod do/_/de nas bdud sdig can gyis cho 'phrul de mthong ste/_ngo mtshard du gyurd nas thal mo sbyard te/_'jam dpal gzho nur gyurd pa la phyag 'tshal zhing tshig 'di skad ces smras so/_/
'jam dpal gzho nur gyurd pa'i rdzu 'phrul gyi cho 'phrul bsam gyis myi khyab ste ngo mtshard to/_/sems can gang dag cho 'phrul bshad pa 'di thos nas mos pa de dag ngo mtshar che bar bdag 
gis bsam mo/_/bcom ldan 'das gal te bdud sdig can gang 'ga'i klung gi bye ma snyed du gyurd kyang de ltar mos pa'i sems can de la bar chad bgyi pa'i rngo myi thog lags so/_/bcom 
ldan 'das bdud sdig can bdag ni rtag tu rgyun myi chad par de bzhin gshegs pa la glags blta zhing skabs tshol ba dang /_sems can rnams la yang gtse par sems pa dang /_brtson pa'i gang zag rnams kyi dge ba'i rtsa ba'i 
bar chad bgyi ba'i slad du yang zhugs pa lags te/_bcom ldan 'das deng slan chad grong dang /_grong khyer dang /_grong rdal dang /_ljongs dang /_yul khor dang /_pho brang khord gang na chos kyi rnam grangs 'di rab tu spyod pa der 
kho ra khor yug tu dpag tshad brgya tshun chad du myig gis myi chol par bgyi ba'i slad du/_bdag myi 'chi bar bdag yi dam de lta bu blang par bgyi'o/_gang dag 'chang pa dang /_'chad pa dang /_stond pa dang /_so sor rtog pa dang /_
bsgrub pa de la stond pa la bgyi ba ltar gus pa bskyed par bgyi'o/_/bcom ldan 'das 'ond tu lags kyang /_bdag gi khor gang de bzhin gshegs pa'i bstand pa'i bar chad bgyi ba dang /_brtson ba rnams g.yengs par bgyi 
[Ph16-21]
ba'i slad du zhugs pa dag mchis te/_de dag chad pas dgum pa'i slad du rigs kyi bu 'am/_rigs kyi bu mo de dag gis gsang sngags kyi tshig de dag dran par bgyi'o/_/tad ya thA/_a ma le/_pi ma li/_s+thi ta twe/_
a kal pa ni rdzi ta sha tru/_dza ye/_dza ya ba ti/_b+hu tra ma ti/_she me/_shAn ti/_A phu me/_phu phu me/_d+hi re/_A khe ma khe/_kha khe/_mi si li/_A ga me/_phu la le/_phu la/_phu le/_pha shu me/_shu shu me/_d+hi d+hi re/_A na 
ban te/_s+thi ta twA/_kri tA ra the/_kri ta byid d+h+ye/_bi ro tsa tan sad d+harma/_b+ha Nan ko s+ya/_su'u tra s+ya/_ng+h+ya ka ra/_A b+hA mug ta i pa su'u r+ya swAhA//_
[Ph16-28]
de nas 'jam dpal gzho nur gyurd pa ji srid du dga' ldan gyi gnas su lha rnams kyi don bya ba de srid du byas nas/_byang 
chub sems dpa' bye ba phrag bcu po de dag dang lhan cig rang gi khord dang lhan cig brgya byin dang tshangs pa dang /_'jig rten skyong ba' lha'i bu dang bcas pa dang /_lhan cig tu dga' ldan gyi gnas nas myi snang bar gyurd te/_
sems kyi 'gyur ba tsam gyis bcom ldan 'das kyi spyan sngar phyind nas/_de dag gis bcom ldan 'das kyi zhabs la mgo bos phyag 'tshal te/_bcom ldan 'das la lan bdun bskor ba byas nas/_bcom ldan 
'das kyis gnang ste/_phyogs gcig tu rang rang gi stan la khod do/_/de nas byang chub sems dpa' ye shes sgron ma 'dzind dang /_lhan cig lhags pa'i byang chub sems dpa' bye ba phrag bcu po de dag 
[Ph16-29]
gis bcom ldan 'das kyi zhabs la mgo bos phyag 'tshal te/_lan bdun bskor ba byas nas bcom ldan 'das kyi spyan sngar thal mo sbyard te/_bcom ldan 'das la 'di skad ces gsold to/_/bcom ldan 'das la bcom 
ldan 'das de bzhin gshegs pa kun tu bzang po gnod pa chung ngam/_nyam nga ba nyung ngam/_bskyod pa yang ngam/_stobs dang bde ba la reg par gnas sam/_zhes snyun gsol lo/_de nas bcom ldan 'das kyis byang chub sems 
dpa' de dag dang thams cad dang ldan pa'i 'khor de chos kyi gtam gyis yang dag par dga' bar mdzad/_yang dag par 'dzin du bcug_/yang dag par gzeng bstod/_yang dag par rab tu dga' bar mdzad do/_/yang dag par 
rab tu dga' bar mdzad cing /_yang dag par 'dzin du bcug la/_yang dag par gzeng bstod de/_yang dag par rab tu dga' bar mdzad nas kyang /_thams cad dang ldan pa'i 'khor de la bka' stsald pa/_grogs po dag 
skyes bu dam pa 'di dag dang /_'jam dpal gzho nur gyurd pa dang /_byang chub sems dpa' ye shes sgron ma 'dzind kyi mngon par shes pa'i rnam par 'phrul pa dang /_byind kyi rlabs kyi stobs dang /_
sems can sdud pa dang /_yongs su smyind par byed pa dang /_thabs dang rigs pa dang /_ye shes dang shes rab kyi rab tu dbye ba dang /_spobs pa la ltos/_grogs po byang chub sems dpa' 'di dag ni bskald 
pa grangs myed pa nas bzung ste/_sangs rgyas kyi mdzad pas sems can rnams la nye bar gnas pa dag go/_sems can gang dag dbang po drug po dag la skyes bu dam pa 'di dag mngon par 'gyur pa de dag ni phyis 
bdud kyi yul la gnas par myi 'gyur ro zhes brjod par bya'o/_/de nas byang chub sems dpa' gang dag byang chub sems dpa' ye shes sgron ma 'dzind dang lhan gcig tu 'jig rten gyi khams myi mched 'dir phyind pa 
'di dag bcom ldan 'das shag kya thub pa las chos thos nas myi skye ba'i chos la bzod pa thob par gyurd to/_/de nas byang chub sems dpa' ye shes sgron ma 'dzind dang lhan cig lhags pa'i byang chub sems dpa' 
bye ba phrag bcu po de dag gis bcom ldan 'das kyi zhabs la mgo bos phyag 'tshal te/_lan bdun bskor ba byas nas stong gsum gyi stong chen po 'jig rten gyi khams 'di rab tu g.yos par gyurd te/_bcom ldan 'das 
kyi drung nas myi snang par gyurd nas skad cig thang cig yud tsam de la 'jig rten gyi khams der phyind to/_/de nas bcom ldan 'das kyis tshe dang ldan pa kun dga' po la bka' stsald pa/_kun dga' po khyod kyis 
chos kyi rnam grangs 'di zung shig_/chongs shig//lhogs shig kun chub par gyis shig_/gzhan dag la yang rgya cher rab tu stond cig_/gsold pa/_bcom ldan 'das bdag gis chos kyi rnam grangs 'di bzung lags na/_'di 
yi mying ji skad bgyi bar bzung bar bgyi/_bcom ldan 'das kyis bka' stsald pa/_kun dga' bo de bas na khyod kyis chos kyi rnam grangs 'di 'jam dpal gyi le'u dang /_sangs rgyas kyi yul bsam gyis myi khyab pa bstand pa 
zhes bya bar zung shig_/bcom ldan 'das kyis 'di skad ces bka' stsald nas/_lha'i bu dpal zangs dang /_tshe dang ldan pa kun dga' po dang /_thams cad dang ldan pa'i khord de dang /_lha dang myi dang /_lha ma yin dang /_dri zar 
bcas pa'i 'jig rten yi rangs ste/_bcom ldan 'das kyis gsungs pa la mngon par bstod do/_/'phags pa dkon mchog brtsegs pa chen po'i chos kyi rnam grangs le'u stong phrag brgya pa las 
'phags pa sangs rgyas kyi yul bsam gyis myi khyab pa' bstand pa/_lha'i bu dpal zangs kyi+is zhus pa zhes bya ba'i le'u ste gsum bcu rtsa lnga pa//_rdzogs s+ho//_




