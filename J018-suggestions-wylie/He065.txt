[He065-0114]
rgya gar skad du/_Ar+ya a tsin+t+ya bud+d+ha bi shi ya nir de sha nA ma ma hA ya na sU tra/_/bod skad du/_'phags pa sangs rgyas 
kyi yul bsam gyis mi khyab pa bstan pa zhes bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis 
thos pa dus cig na/
[He065-0127]
de nas bdud sdig can 'khor nyid du 'dus par gyur nas 'dug ste/_des bdag nyid dge slong gi gzugs 
su byin gyis brlabs nas/_bcom ldan 'das la 'di skad ces gsol to/_/bcom ldan 'das 'jam dpal gzhon nur pa'i 
rdzu 'phrul rnam par 'phrul pa'i cho 'phrul de bdag gis blta bar bgyi'o/_/bcom ldan 'das tshig tsam du gsungs pas ci sman gyis bdag la mngon sum du gyur cig_/de nas bcom 
ldan 'das kyis bdud sdig can du mkhyen bzhin du/_sems can tshad med pa de dag gi dge ba'i rtsa ba rnam par 'phel bar bya ba'i phyir/_'jam dpal gzhon nur gyur pa la 'di skad ces 
bka' stsal to/_/'jam dpal ngas khyod la bskul gyis/_khyod kyis 'khor 'di dag la rang gi rdzu 'phrul gyi stobs dang/_cho 'phrul ston cig dang/_sems can tshad med pa rnams 
dge ba'i rtsa ba rnams bar 'phel bar 'gyur ro/_/de nas 'jam dpal gzhon nur gyur pa/_bcom ldan 'das kyis bskul bar shes nas/_chos thams cad sems kyis dbang bsgyur ba/_
rnam par 'phrul ba zhe bya ba'i ting 'dzin la snyoms par bzhugs so/_/'jam dpal gzhon nur gyur pas/_chos thams cad sems kyi dbang sgyur bas rnam par 'phrul pa'i ting 'dzin la 
snyoms par zhugs ma thag tu/_de nas de'i mod la thams cad dang ldan pa'i 'khor des 'jam dpal gzhon nur gyur pa'i rdzu 'phrul rnam par 'phrul ba'i cho 'phrul 
bcom ldan 'das kyis ji skad gsungs pa de bzhin du ma chad pa dang/_ma lhag pa dang/_mi mang bar mthong ngo /_/de nas thams cad dang ldan pa'i 'khor gyis cho 'phrul de mthong nas/_ngo mtshar du gyur te/_
sangs rgyas byung ba legs so/_/legs so/_/sangs rgyas byung ba ni sems can rnams la don chen po nye bar gnas so/_/de byung bas skyes bu dam pa 'di lta bu 'di dag kyang 'jig rten du byung ba yin 
no/_/cho 'phrul bsam gyis mi khyab pa 'di yang 'jig rten na snang ba yin no/_/zhes ched du brjod pa ched du brjod do/_/de nas bdud sdig can gyis cho 'phrul de mthong ste/_ngo mtshar du gyur 
nas thal mo sbyar te 'jam dpal gzhon nur gyur ba la phyag 'tshal zhing tshig 'di skad ces smras so/_/'jam dpal gzhon nu gyur pa'i rdzu 'phrul bsam gyis mi khyab ste ngo mtshar to/_/sems 
can gang dag cho 'phrul bsam gyis mi khyab ste ngo mtshar to/_/sems can gang dag cho 'phrul bshad pa 'di thos nas/_mos pa de dag ngo mtshar che bar bdag gis bsams so/_/bcom ldan 
'das gal te bdud sdig can gang+gA'i klung gi bye ma snyed du gyur kyang/_de ltar mos pa'i sems can de la bar chad bgyi ba'i rdo mi thog lags so/_/bcom ldan 'das bdud sdig can bdag ni rtag 
tu rgyun mi 'chad par/_de bzhin gshegs pa la glags lta zhing skabs tshol ba dang/_sems can rnams la yang gartser bar sems dpa' dang/_brtson pa'i gang zag rnams kyi dge ba'i 
[he065-0128]
bar chad bgyi ba'i slad du yang zhugs pa lags te/_bcom ldan 'das dang slan chad grong dang grong khyer dang grong rdal dang/_ljongs dang yul 'khor dang/_pho brang 'khor gang na/_chos kyi rnam 
grangs 'di rab tu spyod pa der/_kho ra khor yug tu dpag tshad brgya tshun chad du/_mig gis mi tshol bar bgyi ba'i slad du bdag mi 'chi bar bdag yid dam de lta blang bar bgyi'o/_/gang 
dag 'chang ba dang/_'chad pa dang/_ston pa dang/_so sor rtog pa dang/_bsgrub pa de la ston pa la bgyi ba ltar gus pa bskyed par gyi'o/_/bcom ldan 'das 'on du lags kyis kyang/_
bdag gis 'khor gang de bzhin gshegs pa'i bstan ba'i bar chad bgyi ba dang brtson rnams g.yengs par bgyi ba'i slad du/_zhugs pa mchis te/_de dag chad pas bcad pa'i slad du 
rigs kyi bu 'am/_rigs kyi bu mo de dag gis gsang sngags kyi 'di dag dran par bgyi'o/_/tad+ya thA/_a ma le/_bi ma le/_s+thi ta twe/_a kalba nirdzi ta sha tru/_dza ye/_dza ya ba ti/_
b+hu'u ta ma ti/_sha me/_shAn ti/_a phu me/_phu phu me/_d+hi re/_a khe/_ma khe/_kha khe/_mi si li/_a ka me/_phu le phu la/_phu le/_pha shu me/_shu shu me/_d+hi d+hi re/_
a na ba na te/_sbri te twe/_kri rta the/_kri ta bid+d+ye/_bi ro tsa ta na/_sang+d+ha ma b+ha Na ko s+ya/_su'u tra s+ya ng+ha ra ka_/a b+ha mug+ta i ba/_su'u r+ya swA hA/_
[He065-0139]
de nas 'jam dpal gzhon nur gyur pa ji srid du dga' ldan gyi sa gnas su/_lha rnams kyi don bya ba'i de srid du de byas nas byang chub sems dpa' bye ba phrag bcu po de dag dang/_
[He065-0140]
lhan cig rang gi 'khor dang lhan cig_/brgya byin dang/_tshangs pa dang/_'jig rten skyong ba lha'i bu dang/_bcas pa dang/_lhan cig tu dga' ldan gyi gnas nas/_mi snang bar gyur 
te/_sems kyi 'gyur ba tsam gyis bcom ldan 'das kyi spyan sngar phyin nas/_de dag gis bcom ldan 'das kyi zhabs la mgo bos phyag 'tshal te/_bcom ldan 'das la lan 
bdun bskor ba byas nas/_bcom ldan 'das kyis gnang ste/_phyogs cig tu rang rang gi stan la 'khod do/_/de nas byang chub sems dpa' ye shes sgron ma 'dzin dang/_lhan cig 
lhags pa'i byang chub sems dpa' bye ba phrag bcu po de dag gis/_bcom ldan 'das kyi zhabs la mgo bos phyag 'tshal te/_lan bdun bskor ba byas/_bcom ldan 'das kyi spyan 
sngar thal mo sbyar te/_bcom ldan 'das lan 'di skad ces gsol to/_/bcom ldan 'das la bcom ldan 'das de bzhin gshegs pa kun tu bzang po gnod pa chung ngam/_nyam 
nga ba nyung ngam/_bskyod pa yang ngam/_stobs dang bde ba la reg par gnas sam zhes bsnyun gsol/_de nas bcom ldan 'das kyis byang chub sems dpa' de dag dang/_
thams cad dang ldan pa'i 'khor de chos kyi gtam gyis yang dag par dga' bar mdzad/_yang dag par 'dzin du bcug la/_yang dag par gzeng bstod/_yang dag par rab tu 
dga' bar mdzad do/_/_yang dag par dga' bar mdzad cing/_yang dag par 'dzin du bcug la/_yang dag par gzeng bstod te/_yang dag par rab tu dga' bar mdzad nas kyang 
thams cad dang ldan pa'i 'khor de la bka' stsal pa/_grogs po dag skyes bu dam pa 'di dag dang/_'jam dpal gzhon nur gyur pa dang/_byang chub 
sems dpa' ye shes sgron ma 'dzin gyi mngon par shes pa'i rnam par 'phrul pa dang/_byin gyi rlabs kyi stobs dang/_sems can sdug pa dang/_yongs su smin par byed pa dang/_
thabs dang rigs pa dang/_ye shes dang/_shes rab kyi rab tu dbye ba dang/_spobs pa ltos/_grogs po dag byang chub sems dpa' 'di dag ni bskal pa grangs med pa nas 
bzung ste/_sangs rgyas kyi mdzad pas sems can rnams la nye bar gnas pa dag go_/sems can gang dag gi dbang po drug po dag la skyes bu dam pa 'di mngon par 'gyur ba 
de dag ni/_phyis bdud kyi yul la gnas par mi 'gyur ro zhes brjod par bya'o/_/de nas byang chub sems dpa' gang dag_/byang chub sems dpa' ye shes sgron ma 
'dzin dang lhan cig tu/_'jig rten gyi khams mi mjed 'dir phyin pa de dag_/bcom ldan 'das shAkya thub pa las chos thos nas/_mi skye ba'i chos la bzod pa thob 
par gyur to/_/de nas byang chub sems dpa' ye shes sgron ma 'dzin dang lhan cig lhags pa'i byang chub sems dpa' bye ba phrag bcu po de dag gis/_bcom ldan 'das 
kyi zhabs la mgo bos phyag 'tshal te/_lan bdun bskor ba byas nas stong chen gsum gyi stong chen po'i 'jig rten gyi khams rab tu g.yos par byas te/_bcom 
[He065-0141]
ldan 'das kyi drung nas mi snang bar gyur nas/_skad cig thang cig yud tsam de la 'jig rten gyi khams der phyin to/_/de nas bcom ldan 'das kyis/_tshe dang ldan pa kun dga' bo 
la bka' stsal pa/_kun dga' bo la khyod kyis chos kyi rnam grangs 'di gzung shig_/chongs shig lhogs shig kun chub par gyis shig_/gzhan dag la yang rgya cher rab tu ston 
cig_/gsol pa/_bcom ldan 'das bdag gis chos kyi rnam grangs 'di bzung lags nas/_'di'i ming ji skad bgyi bar bzung bar bgyi/_bcom ldan 'das kyis 
bka' stsal pa/_kun dga' bos de bas na/_khyod kyis chos kyi rnam grangs 'di 'jam dpal gyi le'u dang/_sangs rgyas kyi yul bsam gyis mi khyab pa bstan pa zhes 
bya bar gzungs shig_/bcom ldan 'das kyis de skad ces bka' stsal nas/_lha'i bu dpal bzangs dang/_tshe dang ldan pa kun dga' bo dang/_thams cad dang ldan pa'i 
'khor de dag dang/_lha dang mi dang lha ma yin dang/_dri zar bcas pa'i 'jig rten yid rangs state/_bcom ldan 'das kyis gsungs pa la 
mngon par stod do//_//'phags pa sangs rgyas kyi yul bsam gyis mi khyab pa bstan pa zhes bya ba/_theg pa 
chen po'i mdo rdzogs s+h+yo//_//rgya gar gyi mkhan po dzi na mi tra dang/_da na shi la dang/_mu ne warma dang/_/lo ts+tsha ba ban+d+he ye shes sdes bsgyur/_/
skad gsar cad kyis kyang gtan la phab/_