[Ba-377]
rgya gar skad du/_Ar+ya a tsin+t+ya bud+d+ha bi sha ya ni ra de sha nA ma mahA ya na sU tra/_bod skad du/_'phags pa sangs rgyas kyi yul bsam gyis mi khyab pa bstan pa zhes bya ba theg pa 
chen po'i mdo//_bam po dang po'o//_//sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_
[Ba-391]
'phags pa sangs rgyas kyi yul bsam gyis mi khyab pa bstan 
pa zhes bya ba theg pa chen po'i mdo//_bam po gnyis pa ste tha ma'o//_//de nas bdud sdig can 'khor de nyid du 'dus pa 
gyur nas 'dug ste des bdag nyid dge slong gi gzugs su byin gyis brlabs nas bcom ldan 'das la 'di skad ces gsol to/_/bcom ldan 'das 'jam dpal gzhon 
nur gyur pa'i rdzu 'phrul rnam par 'phrul pa'i cho 'phrul de bdag gis lta bar bgyi'o/_/bcom ldan 'das tshig tsam du gsungs pas ci sman gyis bdag la mngon sum gyur cig_/
de nas bcom ldan 'das kyis bdud sdig can du mkhyen bzhin du/_sems can tshad med pa de dag gi dge ba'i rtsa ba rnam par spel ba'i phyir/_'jam dpal gzhon nur gyur pa 
la 'di skad ces bka' stsal to//_'jam dpal gzhon nur gyur pa la 'di skad ces bka' stsal to/_/'jam dpal ngas khyod la bskal gyis 'khor 'di dag la rang gi rdzu 
'phrul gyi stobs dang cho 'phrul ston cig dang /_sems can tshad med rnams kyi dge ba'i rtsa ba rnam par 'phel bar 'gyur ro/_/de nas 'jam dpal gzhon nur gyur pa bcom ldan 
'das kyis bskul bar shes nas/_chos thams cad sems kyi dbang du gyur pa rnam par 'phrul pa zhes bya ba'i ting nge 'dzin la snyoms par bzhugs so//_'jam dpal gzhon 
[Ba-392]
nur gyur pas chos thams cad sems kyi dbang du gyur pa rnam par 'phrul pa'i ting nge 'dzin la snyoms par zhugs ma thag tu/_de nas de'i mod la thams cad dang ldan pa'i 'khor des 
'jam dpal gzhon nur gyur pa'i rdzu 'phrul rnam par 'phrul pa'i cho 'phrul bcom ldan 'das kyis ji skad du gsungs pa de bzhin du ma chad pa dang /_ma lhag pa dang /_mi mang 
bar mthong ngo /_/de nas thams cad dang ldan pa'i 'khor gyis cho 'phrul de mthong nas ngo mtshar du gyur te/_sangs rgyas byung ba legs legs so/_/sangs rgyas byung ba ni 
sems can rnams la don chen por gnyer gnas so/_/de byung bas skyes bu dam pa 'di lta bu 'di dag kyang 'jig rten du byung ba yin no/_/ (chos,cho) 'phrul bsam gyis mi khyab 
pa 'di yang 'jig rten du snang ba yin no zhes ched du brjod pa ched du brjod do//_de nas bdud sdig can gyis cho 'phrul de mthong ste/_ngo mtshar du gyur nas thal mo sbyar te/_'jam 
dpal gzhon nur gyur pa la phyag 'tshal zhing tshig 'di skad ces smras so//_'jam dpal gzhon nur gyur pa'i rdzu 'phrul gyi cho 'phrul bsam gyis mi khyab ste ngo mtshar to/_/
sems can gang dag cho 'phrul bshad pa 'di thos nas mos pa de dag ngo mtshar che bar bdag gis (bsam,bsams) so//_bcom ldan 'das gal te bdud sdig can gang+gA'i klung gi bye ma 
snyed du gyur kyang de ltar mos pa'i sems can de la bar chad (gyi,bgyi) ba'i rngo mi thogs legs so//_bcom ldan 'das bdud sdig can bdag ni rtag 
tu rgyun    chad par de bzhin gshegs pa la glags lta zhing skabs tshol ba dang /_sems can rnams la yang gtse bar sems pa dang /_brtson pa'i gang zag rnams kyi dge 
ba'i rtsa ba'i bar chad bgyi ba'i slad du yang zhugs pa legs te/_bcom ldan 'das deng slad chad grong dang /_grong rdal dang /_ljongs dang /_yul 'khor dang /_pho brang 'khor 
na chos kyi rnam grangs 'di rab tu spyod pa der/_kho ra khor yug (du,tu) dpag tshad brgya tshun chad du mig gis mi brtsol bar bgyi ba'i slad du bdag mi mchi bar bdag yi dam de lta bu 
blang bar bgyi'o/_/gang dag 'chang ba dang /_'chad pa dang /_ston pa dang /_so sor (rtogs,rtog) pa dang /_sgrub pa de la ston pa la bgyi ba ltar gus pa bskyed par bgyi'o/_/
bcom ldan 'das 'on tu lags kyang /_bdag gis 'khor gang de bzhin gshegs pa'i bstan pa'i bar chad bgyi ba dang /_brtson pa rnams g.yengs par bgyi ba'i slad du bzhugs 
pa dag mchis te/_de dag chad pas dgum pa'i slad du rigs kyi bu mo de dag gis gsang sngags kyi tshig 'di dag dran par bgyi'o/_/tad+ya ya thA/_a ma le/_bi 
[Ba-393]
ma le/_s+thi ta twe/_a ka la ba ni rdzi ta sha tru/_dza ye dza ya ba ti/_b+hu ta ma ta sha me shA ma ti/_a phu me/_phu phu me/_d+hi re/_a khe ma khe/_kha kha/_mi si li/_
a ga me/_phu la le/_phul phul le/_phu shuM phu shum me/_d+hi d+hi ri/_a na ba te/_swi ti twe/_kri tA ra the/_krid ta bid d+ye/_bi ro tsa na tA na/_sad d+harmA 
b+hA/_Na ko s+ya su 'u s+ya d+hA ra ka/_a b+hA mug+ti/_a bi su 'ur+ya swAhA//_
[Ba-406]
de nas 'jam 
dpal gzhon nur gyur pa ji srid du/_dga' ldan gyi gnas su lha rnams kyi don bya ba de srid du de byas nas byang chub sems dpa' bye ba phrag bcu po de dag dang /_lhan cig rang gi 'khor dang 
lhan cig brgya byin dang tshangs pa dang /_'jig rten skyong ba lha'i bu dang bcas pa dang /_lhan cig tu dga' ldan gyi gnas nas mi snang bar gyur te/_sems kyi 'gyur ba tsam gyis/_
bcom ldan 'das kyi spyan sngar phyin nas de dag gis bcom ldan 'das kyi zhabs la mgo bos phyag 'tshal te/_bcom ldan 'das la lan bdun bskor ba byas nas/_phyogs gcig 
tu rang gi stan la 'khod do/_/de nas byang chub sems dpa' ye shes sgron ma 'dzin dang /_lhan cig lhags pa'i byang chub sems dpa' bye ba phrag bcu po de dag gis bcom ldan 'das 
kyi zhabs la mgo bos phyag 'tshal te/_lan bdun bskor ba byas nas bcom ldan 'das kyi spyan sngar thal mo sbyar te/_bcom ldan 'das la 'di skad ces gsol to//_bcom 
ldan 'das la bcom ldan 'das de bzhin gshegs pa kun tu bzang pos gnod pa chung ngam/_nyam nga ba nyung ngam/_bskyod pa yang ngam/_stobs 
dang/_bde ba la reg par gnas sam zhes snyung gsol lo//_de nas bcom ldan 'das kyis byang chub sems dpa' de dag dang thams cad dang ldan pa'i 'khor de chos kyi gtam gyis yang dag 
par dga' bar mdzad/_yang dag par 'dzin du bcug yang dag par (gzeng,gzengs) bstod/_yang dag par rab tu dga' bar mdzad do//_yang dag par dga' bar mdzad cing /_yang 
dag par 'dzin du bcug la yang dag par (gzeng,gzengs) bstod de/_yang dag par rab tu dga' bar mdzad nas kyang thams cad dang ldan pa'i 'khor de dag la bka' stsal pa/_grogs po 
dag skyes bu dam pa 'di dag dang /_'jam dpal gzhon nur gyur pa dang /_byang chub sems dpa' ye shes sgron ma 'dzin gyi mngon par shes pa'i rnam par 'phrul pa dang /_byin gyis 
brlabs kyi stobs sems can sdud pa dang /_yongs su smin par byed pa dang /_thabs dang /_rigs pa dang /_ye shes dang /_shes rab kyi rab tu dbye ba dang /_spobs pa la ltos/_
grogs po dag byang chub sems dpa' 'di dag ni bskal pa grangs med pa nas bzung ste/_sangs rgyas kyi mdzad pas sems can rnams la nye bar gnas pa dag go_/sems can gang 
[Ba-407]
dag gis dbang po drug po dag la skyes bu dam pa 'di mngon par 'gyur ba de dag ni phyis bdud kyi yul las gnas par mi 'gyur ro zhes brjod par bya'o//_de nas byang chub sems dpa' 
gang dag byang chub sems dpa' ye shes sgron ma 'dzin dang lhan cig tu 'jig rten gyi khams mi mjed 'dir phyin pa de dag bcom ldan 'das shAkya thub pa las chos thos nas/_mi skyes pa'i 
chos la bzod pa thob par gyur to//_de nas byang chub sems dpa' ye shes sgron ma 'dzin dang lhan cig lhags pa'i byang chub sems dpa' bye ba phrag bcu po de dag gis bcom ldan 'das 
kyi zhabs la mgo bos phyag 'tshal te/_lan bdun bskor ba byas nas stong gsum gyi stong chen po'i 'jig rten gyi khams 'di rab tu g.yos par byas te/_bcom ldan 'das kyi drung nas mi snang 
bar bgyid na/_skad cig thang cig yud tsam de la 'jig rten gyi khams des phyin to//_de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo khyod kyis 
chos (kyis,kyi) rnam grangs 'di (bzung,zungs) shig_/ ('chongs,chongs) shig_/klogs shig_/kun chub par (bgyis,gyis) shig_/gzhan dag la yang rgya cher rab tu ston cig_/gsol pa bcom ldan 
'das bdag gis chos kyi rnam grangs 'di bzung lags na/_'di'i ming ci skad bgyi bar bzung bar/_bcom ldan 'das kyis bka' stsal pa/_kun dga' de bas na khyod kyis chos 
kyi rnam grangs 'jam dpal gyi le'u dang /_sangs rgyas kyi yul bsam gyis mi khyab pa bstan pa zhes bya bar (bzung,zungs) shig_/bcom ldan 'das kyis 
de skad ces bka' stsal pa/_lha'i bu dpal bzangs dang/_tshe dang ldan pa kun dga' bo dang /_thams cad dang ldan pa'i 'khor de dang/_lha dang/_mi dang/_lha ma yin dang/_dri zar bcas 
pa'i 'jig rten yi rangs te/_bcom ldan 'das kyis gsungs pa la mngon par bstod do//_//'phags pa dkon mchog brtsegs pa chen po'i chos kyi rnam grangs le'u stong phrag brgya 
pa las/_'phags pa sangs rgyas kyi yul bsam (gyi,gyis) mi khyab pa bstan pa'i le'u zhes bya ste/_sum cu rtsa lnga pa rdzogs s+h+yo//_dge'o//_rgya gar gyi mkhan po 'dzi na mi tra dang/_
_da na shi la dang /_mu ne par ma dang /_zhu chen gyi lots+tsha ba ban d+he/_ye shes sdes bsgyur cing zhus te/_skad gsar chad kyis kyang bcos nas gtan la phab pa/_dag go_/
mang+gA la~M/_b+ha wan+tu/_ye d+harmA he du pra b+ha wA he dun+te ShAn ta thA ga to h+ya ba dang /_te ShAny+tsa yo ni ro d+hA e waM bA tI mahA shra ma Na:
