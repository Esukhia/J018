[Hi038-0367]
rgya gar skad du/_Ar+ya a tsin+t+ya t+ya bud+d+ha bi sha ya ni ra de sha nA ma mahA 
yA ni su tra/_bod skad du/_'phags pa sangs rgyas kyi yul bsam gyis mi khyab pa bstan pa zhes bya ba theg pa chen po'i mdo//_bam po dang po'o//_//sangs rgyas dang byang 
chub sems dpa' thams cad la phyag 'tshal lo/_/'di skad bdag gis thos pa dus cig na/_
[Hi038-381]
bam po gnyis 
pa ste tha ma'o//_!_//de nas bdud sdig can 'khor de nyid du 'dus par gyur nas 'dug ste de bdag nyid dge slong gi gzugs su byin gyis brlabs nas bcom ldan 'das la 
'di skad ces gsol to//_bcom ldan 'das 'jam dpal (gzho,gzhon) nur gyur ba'i rdzu 'phrul rnam par 'phrul ba'i cho 'phrul de bdag gis blta bar bgyi'o//_bcom ldan 'das tshig tsam 
du gsungs pas ci sman gyis bdag la mngon sum du gyur cig_/de nas bcom ldan 'das kyis bdud sdig can du mkhyen bzhin du/_sems can tshad med pa de dag gi dge 
ba'i rtsa ba rnam par spel ba'i phyir/_/'jam dpal (gzho,gzhon) nur gyur pa la 'di skad ces bka' stsal te/_'jam dpal ngas khyod la bskal gyis khyod kyis 'khor 'di dag la rang gi rdzu 
'phrul gyi stobs dang (chol,cho) 'phrul ston cig dang /_sems can tshad med pa rnams kyi dge ba'i rtsa ba rnam par ('phrel,'phel) bar 'gyur ro//_de nas 'jam dpal (gzho,gzhon) nur gyur ba 
bcom ldan 'das kyis bskul bar shes nas/_chos thams cad sems kyis dbang gyur ba rnam par 'phrul ba zhes bya ba'i ting nge 'dzin la snyoms par zhugs so//_'jam 
dpal (gzho,gzhon) nur gyur pas chos thams cad sems kyis dbang du gyur ba rnam par 'phrul ba'i ting nge 'dzin la snyoms par zhugs ma thag tu/_de nas de'i 
mod la thams cad dang ldan ba'i 'khor des 'jam dpal (gzho,gzhon) nur gyur pa gyur ba'i rdzu 'phrul rnam par 'phrul ba'i cho 'phrul bcom ldan 'das kyis ji skad du gsungs pa de bzhin 
du ma chad pa dang /_ma lhag pa dang /_mi mang bar mthong ngo /_/de nas thams cad dang ldan pa'i 'khor kyis cho 'phrul de mthong nas ngo mtshar tu gyur te/_sangs rgyas byung ba legs 
legs so/_/sangs rgyas byung ba ni sems can rnams la don chen por (nyer,nye) bar gnas so/_/de byung bas skyes bu dam pa 'di lta bu 'di dag kyang 'jig rten du byung ba yin no/_cho 'phrul 
bsam gyis mi khyab pa 'di yang 'jig rten na snang ba yin no zhes ched du brjod pa ched du brjod do/_/de nas bdud sdig can gyis cho 'phrul de mthong ste/_ngo mtshar du gyur nas thal mo sbyar 
te/_/'jam dpal (gzho,gzhon) nur gyur pa la phyag 'tshal zhing tshig 'di skad ces smras so/_/'jam dpal (gzho,gzhon) nur gyur ba'i rdzu 'phrul gyi cho 'phrul bsam gyis mi khyab ste ngo mtshar to/_
sems can gang dag cho 'phrul bshad pa 'di thos nas mos pa de dag ngo mtshar che bar bdag gis (bsam,bsams) so/_/bcom ldan 'das gal te bdud sdig can gang+gA'i klung gi bye ma snyed du gyur 
[Hi038-0382]
kyang de ltar mos pa'i sems can de la bar chad bgyi ba'i rngo mi thog lags so//_bcom ldan 'das bdud sdig can bdag ni rtag 
tu rgyun cad bar de bzhin gshegs pa la glags lta 
zhing skabs tshol ba dang /_sems can rnams la yang gartse bar sems pa dang /_brtson pa'i gang zag rnams kyi dge ba'i rtsa ba'i bar chad du yang zhugs pa lags te/_bcom ldan 
'das deng slan chad grong dang /_grong rdal dang /_ljongs dang yul 'khor dang /_pho brang 'khor na chos kyi rnam grangs 'di rab tu sbyong pa der/_kho ra khor yug (du,tu) dpag tshad brgya tshun chad du 
mig gis mi rtsol bar bgyi ba'i slad du bdag mi mchi bar bdag yid dam de lta bu blang bar bgyi 'o/_/gang dag 'chang ba dang /_'chad pa dang /_ston pa dang /_so sor rtog pa dang /_
sgrub pa de la ston pa la bgyi ba ltar gus pa bskyed par bgyi 'o/_/bcom ldan 'das 'on tu lags kyang /_bdag gis 'khor gang de bzhin gshegs pa'i bstan pa'i bar chad 
bgyi ba dang /_brtson pa rnams g.yengs par bgyi ba'i slad du bzhugs pa dag mchis te/_de dag chad pas dgum pa'i slad du rigs kyi bu 'am rigs kyi bu mo de dag gis 
gsang sngags kyi tshig 'di dag dran par bgyi'o/_/tad+ya thA/_a ma le/_bi ma le/_s+thi ta twe/_a ka la ba ni rdzi ta sha tru/_dza ye dza ya ba ti/_b+hu' ta ma ti sha me shAn ti/_a bu me/_phu 
phu me/_d+hi re/_a khe ma khe/_kha kha/_mi si le/_a ga me/_phu la le/_phul/_phul/_phu shuM phu shum me/_d+hi d+hi ri/_a na ba te/_swi ti hA+e/_kri tAr the/_kri ta bing d+ye/_bi 
ro tsa tA na/_sad d+harmA b+hA/_Na ko s+ya su 'u s+ya d+hA ra ka/_a b+hA mu g+te/_i bsu 'u s+ya swAhA//_
[Hi038-0395]
de nas 
'jam dpal (gzhun,gzhon) nur gyur pa ji srid du/_dga' ldan gyi gnas su lha rnams kyi don bya ba de srid du de byas nas byang chub sems dpa' bye ba phrag bcu po de dag dang lhan cig rang gi 'khor 
dang lhan cig brgya byin dang tshangs pa dang /_'jig rten (skyo,skyong) ba lha'i bu dang bcas pa dang /_lhan cig tu dga' ldan gyi gnas nas mi snang bar gyur te/_sems (gyi,kyi) 'gyur ba tsam gyis/_
bcom ldan 'das kyi spyan sngar phyin nas de dag gis bcom ldan 'das kyi zhabs la mgo bos phyag 'tshal te/_bcom ldan 'das la lan ('dun,bdun) bskor ba byas nas/_phyogs 
[Hi038-0396]
gcig tu rang gi stan la 'khod do/_/de nas byang chub sems dpa' ye shes sgron ma 'dzin dang /_lhan cig lhags pa'i byang chub sems dpa' bye ba phrag bcu po de dag gis bcom 
ldan 'das kyi zhabs la mgo bos phyag 'tshal te/_lan bdun (gaskor,bskor) ba byas nas bcom ldan 'das kyi spyan sngar thal mo sbyar te/_bcom ldan 'das la 'di skad ces gsol to//_
bcom ldan 'das la bcom ldan 'das de bzhin gshegs pa kun tu bzang bos gnod pa chung ngam/_nyam nga ba nyung ngam/_bskyod pa yang ngam/_stobs dang/_bde ba la reg 
bar gnas sam zhes snyung gsol lo//_de nas bcom ldan 'das kyis byang chub sems dpa' de dag dang thams cad dang ldan pa'i 'khor de chos kyi gtam kyis yang dag par dga' 
bar mdzad/_yang dag par 'dzin du bcug yang dag par (gzeng,gzengs) bstod/_yang dag par rab tu dga' bar mdzad do//_yang dag par dga' bar mdzad cing /_yang dag par 
yang dag par 'dzin du bcug la yang dag par (gzeng,gzengs) bstod de/_yang dag par rab tu dga' bar mdzad nas kyang thams cad dang ldan pa'i 'khor de dag la bka' stsal ba/_
grogs po dag skyes bu dam pa 'di dag dang /_'jam dpal gzho nur gyur pa dang /_byang chub sems dpa' ye shes sgron ma 'dzin kyi mngon par shes ba'i rnam par 'phrul ba 
dang /_byin gyi brlabs kyi stobs sems can sdud pa dang /_yongs su smin par byed pa dang /_thabs dang /_rigs dang /_ye shes dang /_
shes rab kyi rab tu dbye ba dang /_baspobs pa la ltos grogs po dag byang chub sems dpa' 'di dag ni bskal pa grangs med pa nas bzung ste/_sangs rgyas kyi mdzad 
pas sems can rnams la nye bar gnas dag go/_/sems can gang dag gis dbang po drug po dag la skyes bu dam pa 'di mngon par 'gyur ba dag ni phyis bdud kyi 
yul la gnas par mi 'gyur ro zhes brjod par bya'o//_de nas byang chub sems dpa' gang dag byang chub sems dpa' ye shes sgron ma 'dzin dang lhan cig tu 'jig rten 
gyi khams mi mjed 'dir phyin pa de dag bcom ldan 'das shAkya thub pa las chos thos nas/_mi skye ba'i chos la bzod pa thob par gyur to//_de nas byang chub sems dpa' 
ye shes sgron ma 'dzin dang lhan cig lhags pa'i byang chub sems dpa' bye ba phrag bcu po de dag gis bcom ldan 'das kyi zhabs la mgo bos phyag 'tshal te/_lan 
bdun bskor ba byas nas stong gsum gyi stong chen po'i 'jig rten gyi khams 'di rab tu g.yos par byas te/_bcom ldan 'das kyi drung nas 
[Hi038-0397]
mi snang bar bgyid na/_skad cig thang cig yud tsam de la 'jig rten gyi khams der phyin to//_de nas bcom ldan 'das kyis tshe dang ldan 
pa kun dga' bo la bka' stsal pa/_kun dga' bo khyod kyis chos (kyis,kyi) rnam grangs 'di (bzung,zungs) shig ('chong,chongs) shig_/klogs shig_/kun 
chub par gyis shig_/gzhan dag la yang rgya cher rab tu ston cig_/gsol pa bcom ldan 'das bdag gis chos kyi rnam grangs 'di 
bzung lags na/_'di'i ming ci skad bgyi bar bzung bar/_bcom ldan 'das kyis bka' stsal pa/_kun dga' bo de bas na khyod kyis 
chos kyi rnam grangs 'di 'jam dpal gyi le'u dang /_sangs rgyas kyi yul bsam gyis mi khyab bstan pa zhes bya bar (bzung,zungs) shig_/bcom ldan 'das 
kyis de skad ces bka' stsal nas/_lha'i bu dpal bzangs dang/_tshe dang ldan pa kun dga' bo dang thams cad dang ldan pa'i khor de dang/_
lha dang/_mi dang/_lha ma yin dang/_dri zar bcas pa'i 'jig rten yi rangs te/_bcom ldan 'das kyis gsungs pa la mngon par 
bstod do//_//'phags pa dkon mchog brtsegs pa chen po'i chos kyi rnam grangs le'u stong phrag brgya pa las/_
'phags pa sangs rgyas kyi yul bsam mi khyab pa bstan pa'i le'u zhes bya ste/_sum bcu rtsa lnga pa/_rdzogs s+h+yo//_
dge'o//_//@#/_/rgya gar gyi mkhan po 'dzin na mi tra dang/_dA na shI la dang /_mu ne war ma dang /_
zhu chen gyi lo ts+tsha ba ban d+he ye shes sdes (pagyur,bsgyur) cing zhus te/_skad gsar bcad kyis kyang bcos nas gtan la phab pa/_dag go_/
